---

title: 3.- Memòria PFC
layout: default
parent: Projecte Final de Cicle
nav_order: 30
has_children: true

---

# Memòria del Projecte Final de Cicle (PFC)

La memòria del **Projecte Final de Cicle (PFC)** és el document que reflecteix el procés de desenvolupament del projecte, justificant les decisions tècniques i metodològiques adoptades. 
No es tracta només d’un requisit acadèmic, sinó d’una eina per a estructurar, comunicar i documentar el treball realitzat, seguint estàndards professionals.  

La memòria representa el treball realizat per l'alumnat durant la elaboració del PFC, per tant, un document sumament important a l'hora d'avaluar el treball realitzat per part del tribunal.


## Característiques tipogràfiques i questions formals:

Es sol·liciten les següents característiques tipogràfiques:  
- Tipus de lletra: **Serif** (Times New Roman, Garamond, etc.), o **sans-serif** com (Arial, Roboto o Open Sans)
- Mida de la lletra: 12 punts.  
- Espaiat entre línies: 1,5 cm.  
- Marges esquerra i dreta: 3 cm.  
- Marges superior i inferior: 2,5 cm.  

**Capçalera i peu de pàgina**:  
- Títol del PFC, nom del CFGS i promoció.   
- Nom de l'alumne i número de pàgina.  

**Epígrafs**:  
- Numerats i ordenats jeràrquicament, des dels epígrafs superiors (en majúscules i negreta) fins als inferiors (en minúscules i sense negreta).  

**Quadres, taules, gràfics i equivalents**:  
- Numerats correlativament.  
- Títol a la part superior i font d'informació a la part inferior.  

**Imatges**:  
- Mida adequada a la informació que continguen i a la seva nitidesa.  
- Peu de foto amb ordre numèric i indicació del contingut.  

**Citacions i referències bibliogràfiques**:  
- Totes les citacions i referències que apareguin a la bibliografia han d'estar citades en el text i seguir la normativa **APA**.


## Estructura i duració de la memòria

El PFC haurà de seguir l'estructura que s'indica a continuació:  

**Portada**:  
- Dades que han d'aparèixer:  
  - Títol del PFC.  
  - Nom de l'autor.  
  - Curs acadèmic.  
  - Nom del cicle formatiu.  
  - Nom del centre i del tutor/a individual.  
  - Logotips del centre i de la família professional.  

**1ª Pàgina**:  
- Guia d'Estructura de la Memòria.  
- S'ha de descriure de forma breu el PFC que es realitzarà, explicant les característiques fonamentals, objectius i requisits del mateix.  


**2ª Pàgina**:  
- Índex en format numèric (incloent bibliografia i annexos), amb apartats i subapartats.  
- Tot l'índex utilitzarà hiperenllaços al document.

**Apartats de la memòria**

(Següent punt)

**Referències bibliogràfiques**, començant en una pàgina nova i seguint la normativa APA.  

**Anexos del PFC** (si n'hi haguera), començant en una pàgina nova cadascun.  

L'extensió del PFC haurà d'estar entre **40 i 50 pàgines**, tenint en compte les característiques tipogràfiques indicades en la següent secció.

**Nota**: Com a norma general, cada subapartat començarà en una pàgina nova, però per evitar un excés de pàgines, es poden agrupar subapartats que siguen curts i que no impliquen un canvi de tema, sempre i quant no trenque la llegibilitat.


## Apartats de la memòria

### **1. INTRODUCCIÓ**  

**1.1 Mòduls als que implica**  
- Es mencionen mòduls de primer i de segon.  
- S'utilitza una taula amb 3 columnes:  
  - La primera per al mòdul.  
  - La segona pels continguts relacionats.  
  - La tercera per indicar, si fos necessari, les tecnologies o metodologies alternatives utilitzades i que també estan relacionades amb el mòdul.  

- S'utilitza la pàgina només per a aquest apartat.  

**1.2 Breu descripció del PFC**  
- La descripció té una longitud mínima d'1 pàgina i màxima de 2.  
- S'utilitza almenys 1 gràfic o esquema.  
- S'explica clarament un possible escenari real o fictici d'ús del PFC.  
- S'inclou l'apartat d'objectius del PFC amb almenys 3 punts clau.  
- S'utilitza la/las pàgina/s només per a aquest apartat.


### **2. ESTUDI PREVI**  

**2.1 Introducció**  
- Si el PFC està pensat per a una empresa real, s'explica la situació actual de l'empresa i la problemàtica que es pretén solucionar o millorar.  
- Si el PFC NO està pensat per a una empresa concreta, s'explica un escenari d'empresa on es podria aplicar el PFC.  
- La descripció té una longitud mínima d'1 pàgina i màxima de 2.  
- S'utilitza la/las pàgina/s només per a aquest apartat.  

**2.2 Estudi de solucions existents** (pot ocórrer que aquest apartat per a algun PFC en concret no tinga sentit)  
- Es mencionen altres solucions tecnològiques que existeixen per resoldre el mateix problema i les diferències respecte a la solució elegida.  
- Es justifica l'elecció presa (encara que siga simplement perquè cal prendre una decisió).  
- L'apartat té una longitud mínima d'1 pàgina i màxima de 2.  
- S'utilitza la/las pàgina/s només per a aquest apartat.


### **3. PLA DE TREBALL**  
Aquest apartat té com a objectiu plasmar la planificació que l'alumne ha definit per al seu PFC. 
    
Cal fer un diagrama de **Gantt** que contemple les següents característiques:  
- S'inclou una taula que continga la següent informació:  
  - Setmana (en el següent format: *setmana dilluns dd/mm/aa a divendres dd/mm/aa*).  
  - Tasques realitzades.  
  - Nombre d'hores realitzades (aproximadament).  
- Al final de la taula s'inclou la suma total de les hores realitzades.  

### **4. DISSENY**  (Ariquitectura i estructura)

En aquest apartat es defineix com serà el projecte abans de començar la seua construcció.

- Definició dels components del sistema i com interactuen entre si.
- Diagrames UML de desplegament, estructura o seqüència per a mostrar l’arquitectura.
- Disseny de la base de dades: esquema relacional, diagrama ER o estructuració de col·leccions en NoSQL.
- En aplicacions web, disseny de les vistes i flux de navegació.
- Elecció d’arquitectures i patrons (MVC, microserveis, etc.).
- Llistat de tecnologies i frameworks que s’utilitzaran.
 
S'ha d'incloure almenys un esquema o gràfic amb les parts que componen el PFC, seguit d'una explicació de com es relacionen aquestes parts entre si.  

### **5. IMPLANTACIÓ** (Execució i desplegament del projecte)  
Aquest apartat és el més llarg de tot el PFC i descriu com s’ha implementat realment el projecte, seguint el disseny. 

Per a una major claredat, es desglossa en diverses parts:  
- Al començament, s'inclou una explicació de les diferents parts en què s'ha dividit la implantació del PFC (almenys 3 parts). Per a això, s'utilitza una enumeració.  
- Cadascuna de les parts de la implantació està numerada com a subapartats: **5.1**, **5.2**, **5.3**, etc.  
- Cada subapartat comença en una pàgina nova.  


### **6. RECURSOS**  
En aquest apartat s'han de detallar els recursos utilitzats per a dur a terme el PFC:  
- Si es tracta d'un PFC real per a una empresa, s'han d'indicar els recursos econòmics i humans implicats.  
- Si es tracta d'un altre cas, s'han de detallar els recursos utilitzats més enllà d'un equip informàtic bàsic (per exemple: maquinari de proves, maquinari de xarxa, dispositius especials, compte en serveis de hosting, programari específic, etc.).  
- No es mencionen equips informàtics ni programari "estàndard", ja que se suposa que tot alumne en disposa al seu domicili.  
- Es mencionen eines de virtualització, si s'han utilitzat, o serveis externs de empreses (allotjament, programari, etc.).  
- S'indica el tipus de llicència o si es tracta de comptes educatives, de demostració, la seua durada i limitacions.  
- En el cas del maquinari, s'indica el model i la procedència (centre, empresa, compra, etc.).  
- Si l'alumne ha realitzat algun desemborsament econòmic, també s'indica.

### 7. CONCLUSIONS**  
Cada subapartat comença en una pàgina nova.  

**7.1. Grau de consecució d'objectius**  
- Es mostra una taula amb els objectius inicials del projecte i al costat de cada un el grau de consecució.  
- Si no s'ha aconseguit completament un objectiu, s'ha d'indicar breument (en el següent subapartat es profunditzarà més) el motiu (problema tècnic, manca de temps, manca de material, etc.).  

**7.2. Problemes trobats**  
- Cal tenir en compte que tots els PFC s'enfronten a problemes, alguns es resoldran i altres no.  
- Un problema és un "obstacle" que requereix temps i proves per intentar solucionar-lo.  
- Un problema NO és un obstacle que es resol fent una cerca ràpida.  
- S'han d'incloure almenys 3 problemes trobats i la resolució dels mateixos (tenint en compte la definició anterior de què és un problema).  

**7.3. Millores**  
- Tot PFC, per definició, pot ser millorat i ampliat si es disposa de més temps i/o recursos.  
- S'han de proposar almenys 3 propostes de millora i els recursos necessaris per a realitzar-les (encara que siga simplement més temps).  

### **8. ANNEXOS I DOCUMENTS COMPLEMENTARIS**  
- Cal tenir en compte que es poden utilitzar annexos en un emmagatzematge extern i accessible, així com annexos al final de la memòria pròpiament dita. Per exemple, es poden utilitzar annexos amb el llistat de scripts o de fitxers de configuració importants.  
- La memòria ha d'incloure un llistat del contingut dels annexos utilitzant per a això una pàgina completa.  

### **9. REFERÈNCIES / BIBLIOGRAFIA**  
- En aquest apartat, totes les referències s'han de posar ordenades segons apareguen en el document, sense importar si són en paper o electròniques. S'ha de seguir la normativa APA.