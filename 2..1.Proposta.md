---

title: 2.1.- Proposta Projecte PFC
layout: default
parent: 2.- Fases del Projecte
nav_order: 10
has_children: true

---

# **Proposta del Projecte Final de Cicle (PFC)**

---
[Proposta PFC (verisó pdf)](<Documents/Proposta PFC 24-25.pdf>)

---


La proposta té com a finalitat definir de forma clara i precisa el projecte que es desenvoluparà com a part del Mòdul de Projecte Final de Cicle (PFC).

És un element essencial per a la valoració i acceptació del projecte.

En cas de no complir els requisits o no incloure tots els apartats, la proposta pot ser rebutjada, obligant a l’alumnat a presentar-ne una de nova.

La proposta registrada servirà de base per al desenvolupament del Projecte Final de Cicle (PFC).

---

**Estructura de la Proposta**

La proposta ha d’incloure, de forma obligatòria, els apartats següeents:

**1. Títol del Projecte**

- Portada amb el títol del projecte, que ha de ser clar i concret, reflectint la naturalesa i l’objectiu principal del projecte.
- Ha de donar una idea precisa de la temàtica i l’àmbit d’aplicació.
  
*Exemple:* "Aplicació mòbil per a la gestió d’inventaris en temps real"

**2. Introducció i Objectius**

- **Introducció:** Explicació de la idea general del projecte i el context en el qual es desenvoluparà (empresa, sector, usuari final, etc.).
  
- **Objectius generals i específics:** Definició dels objectius que es volen aconseguir amb el projecte.
  
*Exemple de contingut:*

- **Introducció:** Aquest projecte consisteix a crear una aplicació mòbil per a la gestió d’inventaris. El seu objectiu principal és millorar el control d’estoc en empreses de distribució.
- **Objectius generals:** Millorar la productivitat, reduir errors humans i optimitzar la gestió d’estoc.
- **Objectius específics:**
  - Desenvolupar una aplicació mòbil multiplataforma.
  - Implementar notificacions d’alerta quan l’estoc estiga baix.
  - Generar informes de l’estat de l’inventari.

**3. Anàlisi de la Problemàtica**

- **Descripció de la problemàtica:** Identificar quin problema es vol resoldre.
- **Impacte:** Explicar com afecta aquesta problemàtica l’empresa, el sector o els usuaris finals.
- **Proposta de solució:** Explicar què ofereix el projecte per resoldre la problemàtica i quins beneficis tindrà.
  
*Exemple:*

- **Problemàtica:** L’empresa X utilitza un sistema manual per a la gestió d’inventaris, cosa que provoca retards en la reposició de productes i errors en el recompte d’estoc.
- **Impacte:** Això genera pèrdues econòmiques i retards en les comandes dels clients.
- **Proposta de solució:** Crear una aplicació mòbil que automatitze la gestió d’inventaris, amb control en temps real i alertes automàtiques de reposició.

**4. Mòduls del Cicle Implicats**

- **Llistat de com a mínim tres mòduls** del cicle formatiu que estiguen relacionats amb el projecte.
- **Explicació de la relació:** Indicar de quina forma els coneixements adquirits en cada mòdul s’apliquen al projecte.
  
*Exemple de mòduls implicats:*

- **Programació (DAM/DAW):** Desenvolupament de l’aplicació, incloent la lògica de negoci i la funcionalitat general.
- **Bases de Dades (DAM/DAW):** Creació de la base de dades per emmagatzemar la informació d’estoc i el registre de moviments.
- **Disseny d’Interfícies (DAW/DAM):** Disseny de la interfície d’usuari intuïtiva i funcional per facilitar l’experiència d’usuari.

**5. Tecnologia emprada**

- **Llenguatges de programació:** HTML, CSS, JavaScript, Java, Kotlin, etc.
- **Frameworks:** React, Angular, Laravel, Spring, Android SDK, Jetpack Compose, etc.
- **Bases de dades:** MySQL, MongoDB, PostgreSQL, etc.
- **Altres ferramentes:** API, biblioteques, ferramentes de disseny, etc.

**6. Format**

- **Tipus de document:** PDF.
- **Tipus de lletra:** Arial, Calibri o Times New Roman.
- **Tamany de lletra:** 12 punts.
- **Interlineat:** 1,5.
- **Màrgens:** 2,5 cm a cada costat.
- **Pàgines numerades:** Obligatòriament.




