---

title: 1.- Marc Legal PFC
layout: default
parent: Projecte Final de Cicle
nav_order: 10
has_children: true

---

## Introducció 

El **Mòdul de Projecte Final de Cicle (PFC)** és una modul obligatòri als Cicles Formatius de Grau Superior:

- té una durada de **40 hores lectives**
- es realitza en l’últim tram del programa formatiu. 

La finalitat de mòdul és integrar de manera pràctica totes les competències adquirides al llarg del cicle i proporcionar a l’alumnat una experiència que simule els reptes professionals del món laboral, fomentant l’autonomia, la creativitat i la professionalitat de l'alumnat. 



L'objectiu del PFC és aplicar tots els coneixements teòrics i pràctics de manera transversal, fomentant el desenvolupament de projectes reals o simulats que posen a prova les habilitats tècniques, organitzatives i comunicatives de l'alumnat, 

---

## Marc Normatiu

El Mòdul de Projecte està regulat per una sèrie de normatives i instruccions acadèmiques:

- **Real Decreto 1147/2011**: Estableix l’ordenació general de la formació professional i inclou el mòdul de projecte com a part essencial dels cicles formatius.
- **ORDEN 86/2013**: Regula aspectes de l’ordenació de la formació professional en la Comunitat Valenciana.
- Altres normatives autonòmiques i estatals (Resolucions de la Conselleria d’Educació i del Ministeri d’Educació) que concreten directrius específiques per a l’organització, desenvolupament i avaluació del PFC.

---

## Procediment Administratiu

El desenvolupament del PFC segueix un procediment establert amb diferents fases administratives:

1. **Presentació i valoració de propostes**:
   - L’alumnat pot presentar propostes pròpies o acceptar-ne del departament docent.
   - Les propostes són revisades pel professorat, assegurant-ne la viabilitat i adequació al contingut curricular.

2. **Designació de tutor/a individual**:
   - Un tutor/a individual és assignat per supervisar el projecte i guiar l’alumnat durant el procés.

3. **Assignació i registre del projecte**:
   - Les propostes acceptades es registren oficialment al centre educatiu, almenys dos mesos abans de la defensa final.

4. **Entrega, exposició i defensa**:
   - El projecte es lliura i es defensa davant un tribunal format pel tutor/a i altres docents, segons el calendari establert.


---

## Característiques Generals del PFC

El PFC es caracteritza per:

- **Integració de competències**: Demostra l’aplicació pràctica dels coneixements adquirits durant el cicle formatiu.
- **Treball individual**: Tot i que pot incloure col·laboracions puntuals, el PFC és un projecte personal.
- **Caràcter únic i original**: Ha de ser una creació pròpia de l’alumnat, lliure de plagi i sense haver estat presentat prèviament.
- **Temporalització específica**: Es realitza simultàniament amb la Formació en Centres de Treball (FCT), normalment durant l’últim trimestre del cicle formatiu.

També es requereixen criteris formals en la redacció i presentació, com ara estructura clara, ortografia correcta i una durada mínima de pàgines.

---

## Convocatòries i Renuncies

### **1.- Número de Matrícules**

L’alumnat podrà matricular-se al mòdul de projecte un màxim de **tres vegades**.

---

### **2.-Convocatòries**

El mòdul de projecte inclou un total de **quatre convocatòries**, distribuïdes en dos períodes. 
Cada període consta d’una convocatòria **ordinària** i una altra **extraordinària**. 

- **Nota important:** Només es pot cursar un període per any acadèmic, i l’accés a la convocatòria extraordinària **només és possible si no s’ha superat la convocatòria ordinària**.

---

### **3.- Realització del Mòdul**

El mòdul de projecte es desenvoluparà, amb caràcter general, simultàniament amb el **mòdul de Formació en Centres de Treball** (FCT).  


- **Període 1:** Tercer trimestre del segon curs acadèmic.  
- **Període 2:** Primer trimestre del curs acadèmic següent al període 1.

---

### **4.- Anul·lació de Matrícula**

- Si l’alumne està matriculat tant del **mòdul de FCT** com del** mòdul de projecte**, podrà anul·lar la matrícula **abans de l’inici dels dos mòduls**.
- Si només està matriculat del mòdul de projecte, la matrícula podrà anul·lar-se **abans de presentar la proposta**.  
  
  **Nota:** La renúncia a la convocatòria ordinària implica automàticament la renúncia a l’extraordinària.  
  - Si es renuncia al mòdul de FCT, també s’haurà de renunciar al mòdul de projecte.

---

### **4.- Renúncia a una Convocatòria**

- La renúncia al mòdul de FCT implica automàticament la renúncia al mòdul de projecte. Aquesta renúncia es pot fer **abans o durant la realització del mòdul de FCT**.
      
- Per renunciar únicament al mòdul de projecte, primer ha de publicar-se el llistat d’acceptació del projecte. Aquest llistat es publicarà almenys **dos mesos abans de la defensa**.  
  Des de la publicació definitiva, l’alumnat tindrà fins a **un mes** per fer la renúncia abans de la defensa.  

**Criteris per Renunciar**

Per a renunciar a una convocatòria cal acreditar alguna de les següents situacions:  

   a) Malaltia prolongada o accident.  
   b) Obligacions personals o familiars que impedisquen la dedicació normal als estudis.  
   c) Incorporació a un lloc de treball.  
   d) Altres circumstàncies excepcionals, justificades adequadament.


- La renúncia a la convocatòria ordinària implica automàticament la renúncia a l’extraordinària.  
- Si es renuncia al període del primer trimestre, es podrà presentar en el tercer trimestre del mateix període. Això no es considera un període diferent.  
  
**Important:** Si no es presenta el projecte sense haver sol·licitat la renúncia corresponent, es considerarà la convocatòria **consumida**.

---

### **5.- Renúncia per Ofici**

S’entendrà que l’alumnat renuncia automàticament al mòdul de projecte si no presenta les **modificacions** requerides o una **nova proposta** acceptada en els **15 dies hàbils** posteriors a la notificació que la proposta inicial no ha estat acceptada.

---

## Accés al Mòdul de Projecte

Per a poder ser avaluat del mòdul de projecte, és necessari haver aprovat tots els mòduls professionals, incloent-hi el mòdul de FCT.  
- En cas de no superar aquests mòduls, a l’acta d’avaluació es farà constar «no avaluat», excepte si s’ha presentat una renúncia formal prèviament.  


